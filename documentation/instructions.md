# NOOOO!! FINNISH! (English Coming soon)

## Pelin säännöt ja ohjaaminen

Tarkoituksena on ohjata putoavaa palasta ja asettaa se kiinni pelilautaan tai sillä oleviin palasiin yläpuolelta siten, että laudalle muodostuisi vaakatasossa koko laudan levyinen rivi boxeja. Tällöin rivi tuhoutuu ja siitä saa pisteitä. Kaikki riviä ylempänä olleet boxit tippuvat yhden alaspäin. Aina kun pelipalikka on osunut maahan tai boxiin "ylhäältäpäin", se liimautuu kiinni lautaan, ja ylhäältä alkaa tippua uusi palikka, josta tulee pelaajan ohjattava. Pelissä voi käydä tilanne, että jokin boxi leijuu ilmassa ilman, että sen alla olisi mitään kannattelevaa objektia. Liikuteltavaa palikkaa voi käännellä myötäpäivään napinpainalluksella ja sitä voi liikuttaa sivuttaissuunnassa nuolinäppäimillä. Palikka tippuu itsestään vauhdilla, joka kiihtyy pelipisteiden ja sitä myötä leveleiden kasvaessa. Sen tippumista saa myös hetkellisesti nopeutettua painamalla alasosoittavaa nuolinäppäintä. Peli loppuu, kunnes jokin palikka kiinnittyessään lautaan, ei mahdukaan enää ylhäältä kokonaan siihen, vaan jää kuvaruudun ulkopuolelle. Tässä vaiheessa on hyvä pitää tauko ja lahjoittaa kymmenen senttiä pelin tekijälle.

## Pelivalikot

-Kun peli käynnistetään esim. komentoriviltä tai netbeansistä tai jostain windows-kuvakkeesta, ensimmäisenä esiin tulee aloitusvalikko. Voit nyt aloittaa suoraan standardiasetuksilla painamalla nappia "Start" (suomeksi aloita). 

-Jos haluat lopettaa pelaamisen kokonaan, on painettava nappia "Exit" (suomeksi poistu), tai vaihtoehtoisesti klikattava punaista ristiä peliruudun oikeassa yläkulmassa. 

-"Options" (suomeksi asetukset) -nappia painamalla pääsee vaikuttamaan pelin asetuksiin. 

-Laudan leveyden ja korkeuden voi määrittää liukuohjaimilla "width" ja "height" (suomeksi leveys ja korkeus), jotka löytyvät "Board Options":in (suomeksi pelilauta-asetukset) takaa. Takaisin "Options" -näkymään pääsee painamalla nappia "Back" (suomeksi takaisin). 

-Jos laudan koko on nyt liian suuri, mahtuakseen kokonaan näytölle, voi grafiikkamäärityksiä muuttaa painamalla "Visual Options" (suomeksi visuaaliset valinnat) -nappia. Sen takaa löytyy jälleen "Back" -nappi sekä liuku "Scale", jolla voi skaalata laudan piirtokokoa. 

-Lisäksi löydät "Visual Options":ista napin "Color Options" (suomeksi värivalinnat) napin, jonka takaa löydät paletin ja nimkkonapit palasille, joiden värit voit nyt määrittää haluamassasi väriesityksessä. Eri väriesitykset löytyvät paletin sivulehdiltä. Kun valitset värin ja painat sen jälkeen valitsemaasi pala-nappia, muuttuu tuon napin väri vastaavanlaiseksi ja aloittaessasi pelin vastaava palikka on tämän värinen. Jos kuitenkin painat jotain pala -nappia ennen värin valitsemista, palasen nimi katoaa napista. Ei kuitenkaan ole syytä huoleen. Otat taas pienen hengähdystauon ja pistät muutaman lantin pelin ohjelmoijalle palkaksi siitä, että hän on pitänyt tämänkin tapauksen kontrollissaan. Nimen katoaminen viittaa siihen, että valittu palanen on väritön pelissä. Sillä on raamit, mutta se jää sisustaltaan ikäänkuin ontoksi. Tämä on aloittelevalle pelaajalle usein suositeltava vaihtoehto, sillä liialliset värit saattavat viedä pelaajan huomion heikentäen näin pelisuoritusta. Saat nimettömän napin taas värilliseksi valitsemalla ensin jonkun muun värin ja painamalla kysyteistä nappia uudestaan. Painamalla "Back To Visual Options" (suomeksi takaisin visuaalisiin valintoihin) -nappia pääset taas yhden näkymän taaksepäin.

-Voit vielä konfiguroida ohjainnäppäimet valitsemalla "Options" -valikossa "Key Options" (suomeksi näppäinasetukset). Kun nyt painat jotain neljästä napista, esim. "Down" (suomeksi "alas"), vaihtuu tuon napin teksti punaiseksi. Nyt voit painaa näppäintä, jolla haluat kiihdyttää palikan laskeutumista laudalla alaspäin. Jos napin teksti muuttuu jälleen mustaksi, tiedät, että konfigurointi onnistui. Vastaavasti vasemmalle likuuttavan näppäimen saat valitsemalla "left" (vasen) ja oikealle liikuttavan näppäimen valitsemalla "right" (oikea). Lopuksi voit vielä painaa nappia "rotate" (kierrä), jonka jälkeen voit paina näppäintä, jolla haluat pyörittää pelipalikkaa. Painamalla taas "Back", pääset "Optionsvalikkoon". Kun nyt valitset "Confirm" (suomeksi varmista), tallentuvat valintasi pian alkavaan peliin. 

-Jos haluat tuntea olosi vieläkin tyhmemmäksi, kuin lukiessasi tätä käyttöohjetta, voit painaa nappia "Trash" (suomeksi roskaa), josta ei tapahdu mitään. Tämän jälkeen voit jälleen lahjoittaa ohjelmoijalle kymmenen senttiä tai enemmänkin halutessasi. Kenkäni kaipaavat myös kiillotusta. Kun nyt aloitat itse pelin taas painamalla "Start", voi sinulle itsellesi tarpeidesi mukaan räätälöity pelikokemuksesi alkaa.

-Pelin saa alkamaan alusta painamalla peliruudussa ylhäällä näkyvää "Restart" (suomeksi aloita alusta) nappia. Pelin saa hetkiksi pysähtymään painamalla "Pause" (suomeksi tauko) -nappia. Lopettaessasi pelin kolmen tunnin kuluttua, voit painaa joku oikean yläkulman punaista ristiä, tai "Quit" (suomeksi lopeta) nappia, jolla pääset takaisin alkuvalikkoon. Siellä voit taas halutessasi muokata uudet asetukset ja aloittaa alusta.

Peli-iloa!!
